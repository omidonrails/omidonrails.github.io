---
title: فرار به جلو در سیاست
layout: post
image: mony-making-from-game-development.jpg
tags: [بازی, game, کسب درامد از بازی سازی, کسب درامد, بازی سازی, گودوت, پرداخت درون برنامه ای, تبلیغات ویدیویی]
---
# کسب درآمد از بازی سازی
دیشب بود که بحث کسب درآمد از بازی سازی تو گروه گودوت پیش اومد و سوالات زیادی مطرح شد. منم به این فکر افتادم خیلس مختصر روش های کسب درامد رو با توجه به محدودیت ها و فرصت های کشور عزیزمون بررسی کنم و راه و روشش رو معرفی کنم

## پرداخت درون برنامه ای
![پرداخت درون برنامه ای](/assets/img/in-app-purchase.jpg)
یکی از راه های کسب درامد که معمولا در همه بازی ها و برنامه ها ثابته پرداخت درون برنامه ایه توضیح واضحات نمیدم در گودوت میتونید با پلاگین AndroidIAP پرداخت درون اندروید داشته باشید که تو [این لینک](https://docs.godotengine.org/en/3.0/tutorials/platform/android_in_app_purchases.html)
آموزشش هست درضمن از این پلاگین برای تمامی مارکت ها میشه استفاده کرد و باید به جای آدرس پیشفرض آدرس کافه بازار رو بزارید که میتونید داخل مستندات هر مارکتی آدرس رو پیدا کنید (برای نمونه مستندات [کافه بازار](http://developers.cafebazaar.ir/fa/docs/iab/) و [مایکت](http://kb.myket.ir/category/%D9%85%D8%B3%D8%AA%D9%86%D8%AF%D8%A7%D8%AA-%D9%81%D9%86%DB%8C/%D8%AE%D8%B1%DB%8C%D8%AF-%D8%AF%D8%B1%D9%88%D9%86-%D8%A8%D8%B1%D9%86%D8%A7%D9%85%D9%87-%D8%A7%DB%8C/)).

برای پرداخت درون برنامه و ساخت لیدر بورد ios هم میتونید طبق مستندات گودوت در [این لینک]( https://docs.godotengine.org/en/latest/tutorials/platform/services_for_ios.html)
رفتار کنید که بنده اطلاعات چندانی ندارم.

داخل یونیتی هم میتونید طبق [این آموزش ویدیویی](http://unitykade.com/%D8%A7%D9%85%D9%88%D8%B2%D8%B4-%DA%A9%D8%A7%D9%85%D9%84-%D9%BE%D8%B1%D8%AF%D8%A7%D8%AE%D8%AA-%D8%AF%D8%B1%D9%88%D9%86-%D8%A8%D8%B1%D9%86%D8%A7%D9%85%D9%87-%D8%A7%DB%8C-%D8%AF%D8%B1-%DB%8C%D9%88%D9%86/) پیاده سازی کنید.
همینطور با یه سرچ ساده تو یوتیوب میتونید ویدیو های زیادی در این زمینه پیدا کنید

### نکات روانشناسی برای فروش درون برنامه ای موفق[+](https://gamefa.com/539909/%D8%A8%D8%AD%D8%AB-%D8%B1%D9%88%D8%B2-%D9%BE%D8%B1%D8%AF%D8%A7%D8%AE%D8%AA-%D9%87%D8%A7%DB%8C-%D8%AF%D8%B1%D9%88%D9%86-%D8%A8%D8%B1%D9%86%D8%A7%D9%85%D9%87-%D8%A7%DB%8C-%DA%A9%D8%A7%D8%B1%D8%A2/)
1- پول داخلی بازی

به جای مشخص کردن ارزش یک آیتم یا هر چیز دیگری با پول واقعی، آن آیتم را با ارز داخل بازی قیمت گذاری کنید. مثلا لباس X که لباسی خاص محسوب می شود ۱۵۰ سکه قیمت گذاری می شود. سپس سازنده هر ۶۰ سکه را یک دلار قیمت گذاری می کند. بنابراین بازیکن باید ابتدا با پول واقعی ارز داخل بازی را خریداری کند، و سپس با پول داخلی خریداری شده لباس X را بخرد. این دو مرحله ای کردن خرید به نوعی ذهن فرد را گمراه می‌سازد و اجازه ارزیابی دقیق قیمت را به او نمی دهد، از طرف دیگر این حس را منتقل می کند که او در حال سود کردن است.

2-پیشنهاد تخفیف ( Discount )

این مورد یکی دیگر از ترفند ها و حرکات مرسوم سازندگان است. به این صورت که مثلا در بخشی از صفحه و منو بازی نشان داده می شود که لباس X که چهار دلار قیمت داشت برای تنها ده ساعت با قیمت ۲٫۵ دلار در دسترس است و پس از تمام شدن این مدت دوباره به قیمت قبل باز می گردد. یا مثلا پک ۱۰۰۰ سکه یا الماس در بازی که مثلا ۱۰ دلار قیمت دارند، برای مدت محدودی ۸ دلار فروخته می شوند. مثال های این بخش بسیار زیاد است و خود شما ده ها بار با آن برخورد داشته اید. معمولا فونت نوشته ها نیز بزرگ و متفاوت است تا کاملا حس و حال یک معامله سودآور را به بازیکن القأ کند.

3-حذف یا پس گرفتن جایزه ( Reward Removal )

در این تکنیک، ابتدا به بازیکن یک سلاح، آیتم یا ویژگی خاص و جذاب و ارزشمند اهدا می شود و سپس پس از گذشت مدتی که فرد از آن بهره برد و ارزش آن آیتم را درک کرد، ناگهان بازی به فرد اعلام می کند که مثلا اگه تا 12 ساعت آینده خریدی انجام ندهد آن جایزه پس گرفته خواهد شد. معمولا افراد برای حفظ آن آیتم نیز شده حاضرند دست به جیب ببرند

از دیگر تکنیک ها و ترفند های موجود می توان به Fun Pain نیز اشاره کرد که اصطلاحا به لذت همراه سختی و چالش در یک بازی گفته می شود. مثلا در یک مرحله بسیار سخت مدام می بازید و مدام تلاش می کنید و هر بار ذره ای پیشرفت می کنید، تا این که کاملا بازی را واگذار می کنید، در این زمان آپشنی به شما نشان داده می شود که مثلا با استفاده از یک کلید طلایی می توانید ادامه بازی را انجام دهید. این ترفند به‌خصوص در مواردی که فرد فاصله بسیار کمی تا خط پایان یا پایان مرحله دارد بسیار تاثیر گذار است.

## تبلیغات درون برنامه ای
![پرداخت درون برنامه ای](/assets/img/mobile-ads.png)
تبلیغات درون برنامه معمولا به دو شیوه های تبلیغات ویدیویی تبلیغات بنری ارائه میشه که تبلیغات ویدیویی رایج تره و درامد بهتری هم داره
در حال حاضر ماژول گودوت برای سرویس های ایرانی موجود نیست که خودم سعی میکنم به زودی برای سرویس های ایرانی هم پلاگین بسازم.در حال حاضر میتونید از پلاگین [GodotAds](https://github.com/FrogSquare/GodotAds) که برای تمام سرویس های خارجی مورد استفاده قرار میگیره بهره ببرید

به زودی آموزش ویدیویی یا متنی برای پرداخت های درون برنامه ای و تبلیغات درون برنامه ای ایرانی در گودوت میسازم و منتشر میکنم.


در پست بعدی به مسئله جذاب کسب درامد از خارج کشور و مارکت های جهانی و دور زدن تحریم میپردازم و تعدادی پابلیشر خارجی معرفی میکنیم، همینطور از تجربیات زنده یک بازی ساز که موفق به انتشار بین المللی و کار با پابلیشر خارجی شده استفاده میکنیم.
